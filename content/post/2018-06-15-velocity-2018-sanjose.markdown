---
title: "Velocity Konference 2018 v San Jose"
date: 2018-06-15T12:17:25-07:00
tags:
 - conference
---

Tento rok jsem dostal příležitost se podívat na [O’Reilly konferenci Velocity](https://conferences.oreilly.com/velocity/vl-ca) v San Jose, která se konala od 12 do 14 června. Současně běžela ve stejném místě konference Fluent Conf, který je zaměřené více na webový vývoj. Velocity je zaměřená na DevOps ve všech různých směrech.

Konference byla dva dny, první den jsem měl workshopy. Workshopy byli velmi kvalitní. Měl jsem první How to establish a high-severity incident management program, který se věnoval best practices v oblasti incident managementu. Hlavní myšlenky najdete v [tomto článku](https://www.gremlin.com/community/tutorials/how-to-establish-a-high-severity-incident-management-program/). Druhý workshop byla zaměřený na programovací jazyk Go a jak v něm debugovat pomocí nástrojů jako je pprof. Více najdete v [repository](https://github.com/campoy/go-tooling-workshop), které obsahuje celodenní kurz k nástrojům v Go. My jsme se věnovali jen kapitole 3.

Další den už to začalo na plno, nevím kolik bylo účastníků. Odhaduji to tak na 1000 pro každou konferenci, ale možná méně. Každý den ráno mělo Velocity serii keynotes a naopak Fluent měl sessions a to se v poledne prohodilo. Součástí konference byla velká Expo hall, kde byli firmy a ukazovali co dělají, produkty a také se snažili nabírat lidi.

Kvalita keynotes byla velmi dobrá, první den nejlepší
určitě hned první od Astrid Atkinson (Google) - Designing for five nines, která mluvilo o tom jak velký rozdíl je mít 5 devítek (výpadek asi 5min za rok) a co je potřeba pro to udělat. Přes všechny technické rady, nakonec stejně, ale zkončíte u lidí a to, že bez skvělého vytrénovaného týmu to nedáte. Druhý den to bylo podobné, pár jich bylo velmi vtipných. Pokud některé byli od sponsorů, snažili se to zkrátit na minimum a přinést aspoň něco zajímavého.

Session jsou vždy trochu problém, zavisí co si vyberete. Pokud znáte přednášejícího, tak většinou neminete. Já jsem bohužel pár přednášejících znal a zjistil jsem, že mluví o tom samém jako před týdenem na Monitoramě. Jen jeden měl uplně nové téma. První den jsem tápal a pár zajímavých jsem viděl, pár mě jich zklamalo. Druhý den jsem to udělal jinak vybral jsem si Leadership track a nechodil z jedné místnosti do druhé. Všechny přednášky byli pro mě zajímavé a obohatili mě o zkušenosti, které mají zkušení IT/DevOps manageři. Obzvláště třeba Julie Grace ze Slacku a Donovan Brown z Microsoftu byli hodně zajímavý.

Videa by měli být dostupné pokud máte vy nebo vaše firma O’Reilly Subscription. Netuším zda některá budou veřejně přístupná.

Každopádně bych konferenci úplně nedoporučil každému vzhledem k ceně a vytěžených vědomostí. Hodí se to spíš pro Enterprise firmy. Pro technické znalosti jsou lepší úzce zaměřené konference jako [Monitorama](/blog/2018/06/monitorama-konference-2018-v-portlandu/).
