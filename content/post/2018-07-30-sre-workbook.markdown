---
title: "Recenze knihy: The Site Reliability Workbook"
date: 2018-07-30T10:05:28+02:00
tags:
  - books
---


První kniha o SRE vyšla před dvěma lety. Kniha nazvaná prostě [**Site Reliability Engineering**](https://landing.google.com/sre/book/index.html) je kompendium znalostí, které v Googlu nasbírali za řadu let a zárověň popisuje technologie, které Google používá a na kterých staví svoji infrastrukturu. Část poznatků a procesů  je univerzální, ale hodně toho je Google specifické, hlavně věci kolem technologií. Minulý týden v rámci konference Google Next 2018 vyšlo preview druhé knihy nazvané The Site Reliability Workbook.
<!--more-->

![](/images/sre-workbook.jpg)

Obě knihy se liší od jiných hlavně tím, že za nimi stojí velké množství autorů, každá kapitola je vytvořena skupinou velmi zkušených lidí, kteří jsou mi často vzorem v oboru. Doporučuji nejdříve přečíst první knihu než se pustíte do té druhé. Druhá kniha SRE Workbook je doplněk k té první. V první je pojem definován a popsán a v druhé knize je konkretní případ (case study) a jak by se problém měl řešit, ukázky dokumentů a checklistů, aby jste získali lepší náhled na věc.

Někdo se ptá proč ten Google dává tolik energie do šíření SRE myšlenek mimo Google organizace. Důvodem podle mne je [Customer Reliability Engineering - CRE](https://cloudplatform.googleblog.com/2016/10/introducing-a-new-era-of-customer-support-Google-Customer-Reliability-Engineering.html). V rámci Google Cloudu pracují se zákazníky velmi úzce a pomáhájí jim provozovat jejich vlastní SRE týmy na Google Cloud plaformě. V knize je velmi dobrá ukázka o spolupráci s firmou Evernote, která migrovala do Google Cloudu. Těch firem bude více a podle mě je velmi správný přístup od cloud providera k záklazníkům. Pomáhá totiž s procesy a postupy ve firmách, kde ještě před nedávnem měli například jen vše on-premise a vlastní operations, které v cloudu úplně nepotřebujete.

Druhá kniha je [zdarma dostupná v PDF do 23. srpna](https://landing.google.com/sre/book.html) a potom bude dostupná přes O’Reilly nakladatelství jako první kniha.

## Závěr

Druhou knihu jsem přečetl za víkend a přínesla mi spoustu odpovědí, ale i otázek. Skvěle doplňuje první knihu a také přináší rozhled pokud potřebujete začít s SRE ve svojí firmě. Pokud vás zajímá jak dělají SRE jinde je dobrá kniha [Seeking SRE](https://shop.oreilly.com/product/0636920063964.do), kde najdete náhled jak dělat SRE v menším měřítku než je Google.

Pokud si chcete popovídat jak děláme SRE mi v [Oracle Apiary](https://apiary.io), tak mě neváhajte kontaktovat, rád si o tom s každým promluvím. Také hledám nové lidi do mého SRE týmu, pokud máte zájem tak se mi ozvěte třeba přes [twitter](https://twitter.com/abtris).
