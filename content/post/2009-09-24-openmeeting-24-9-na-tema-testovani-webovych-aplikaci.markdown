---
date: 2009-09-24T00:00:00Z
published: true
status: publish
tags:
- cucumber
- events
- openmeeting
- selenium
title: OpenMeeting 24.9. na téma Testování webových aplikací
type: post
url: /2009/09/24/openmeeting-24-9-na-tema-testovani-webovych-aplikaci/
---

Dnes se konal <a href="https://www.openmeeting.biz">OpenMeeting</a> na téma <em>Testování webových aplikací</em>.

První přednášku měl Michal Špaček ze Skypu o systému <a href="https://seleniumhq.org/">Selenium</a>. Pokud jste viděli jeho přednášku na webExpu 2008 tak to bylo totéž v kratší variantě.

Druhá přednáška byla na téma opět Selenium a měl ji Filip Braun z Benety, ukazoval testování jak je dělají oni.

Do třetice také Selenium a to ukazoval <a href="https://php.vrana.cz">Jakub Vrána</a> na Adminerovi. <a href="https://www.adminer.org">Adminer</a> je z velké části pokryt testy z hlediska funkčnosti. Jakub si měří pokrytí napříč aplikací (coverage) na co má vlastní skript, který mu to přehledně vyhodnocuje. Zazněla tady dobrá rada, pokud používáte Selenium RC v Internet Exploreru, vyvarujte se xpath výrazům a používejte CSS selektory, ušetříte tím hromadu času.

Čtvrtá přednáška od <a href="https://www.karmi.cz">Karla Minaříka</a> na téma <a href="https://cukes.info">Cucumber</a> a testování v Ruby světe. Cucumber má velmi pěkný styl <a href="https://www.test147.com/">testů</a>, které se dají psát například i česky a jazykem blízkým normálnímu člověku. Není omezeny jen na Ruby a měl by jít využít i pro další platformy. Určitě to brzo <a href="https://wiki.github.com/aslakhellesoy/cucumber/php">vyzkouším na php</a>. Cucumber používá HTTP adaptér <a href="https://wiki.github.com/brynary/webrat">webrat</a> pomocí, kterého se připojíte na Selenium nebo další nástroje (např. pro <a href="https://www.test147.com/testovaci">testování</a> Flexu).

Pátá přednáška byla od Štěpána Bechyňského z Microsoftu. Ukazoval nám jak můžete testovat v prostředí Visual Studia 2008. Pokud chcete nějak testovat dobře aplikace v Internet Exploreru, přijde mi to jako jediná spolehlivá cesta. V novém Visual Studiu 2010 by to mělo být značně ještě vylepšeno.

Poslední přednáška od Vratislava Sejka z Unicornu se věnovala Bezpečnostnímu testování. Unicorn kromě funkčních a výkonových testů také dělá bezpečnostní testy na které se dá dobře využít nástroj <a href="https://www-01.ibm.com/software/awdtools/appscan/">IBM Rational AppScaner</a>. Komplexní komerční nástroj, pokud někdo znáte nějaký dobrý podobný open source nástroj, prosím zmiňte ho do komentářů.

To je v souhrnu všechno co bylo obsahem formální části a potom samozřejmě probíhala už neformální diskuse jak to pravidelně bývá.






